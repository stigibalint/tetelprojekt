Mester és Margarita
Mihail Bulgakov (1891-1940) írásművészetének legjellegzetesebb vonása az álomképek, a szatíra, a realitás és a fantasztikum sajátos ötvözése. Az életművét megkoronázó, utolsó regényét a sztálini diktatúra idején mintegy 12 éven át, haláláig írta. A könyv csak 26 esztendő elteltével, 1966-ban láthatott napvilágot, de akkor egycsapásra világsikert aratott. 

A regény értelmezése nem könnyű feladat. Több különböző témát, problémakört dolgoz fel.
1.Az első jelentésréteg kétségtelenül a társadalomkritikai mondanivaló. A regény világát a korrupció és a kicsinyesség határozza meg. A Mestert egy magát barátnak mutató férfi, Alojzij Mogarics feljelenti, hogy így eltávolítsa, és megszerezze a lakását. Szintén durva támadásokat kap a Mester a hatalmat képviselő kritikusoktól. A TÖMEGÍR írószervezet alkotói tehetségtelen, de államilag támogatott művészek, akik gondtalanul élnek, miközben az igaz művész, a Mester nyomorog. Ugyancsak elítéli Bulgakov a szovjet rendszer merev ateizmusát, amely erőszakkal, érvek és vita nélkül kívánta eltörölni a nép hagyományos vallásosságát. Ez mutatkozik meg abban pl. a jelenetben, amikor a regény elején Woland személyesen teszi helyre a Jézus nemlétéről beszélő Berliozt.
2. A társadalomkritikai mondandóhoz társul a moralitás, vagyis a jó / rossz ellentétének a témája, itt azonban korántsem olyan egyértelmű a regény álláspontja, mint az előző esetben. A mű szereplője a hagyományosan rossznak tartott Sátán, és ellenfele, Jézus. Ám a Sátán itt egyáltalán nem gonosz, inkább tréfás kedvű, szórakoztató alak. Jesua Ha-Nocri ugyan egyértelműen a jót képviseli: hangsúlyozza a megbocsátás erejét, akárcsak az evangéliumokban, ám sérelmezi, hogy Lévi Máté nem híven jegyzi le a szavait, vagyis az Újszövetség nem a valós Jézus gondolatait örökíti meg. Woland a mű elején szembeszáll Berliozzal, aki tagadja Jézus létét, ám lényegében Pilátus története is kétségbe vonja, ha csak részlegesen is, a Szentírás szavahihetőségét.
3.Woland a regényben nem annyira önmagát a rosszat vagy a jót képviseli, mint inkább egy konkrét politikai berendezkedést, hatalmi rendszert forgat fel. Ez a rendszer nem pusztán erőszakos, hanem rugalmatlan, dogmatikus és fantáziátlan is, Woland alakja tehát nyugodtan értelmezhető úgy is, mint a fantázia, játékosság szószólója egy szürke, fantáziátlan életben.  
Egyes értelmezések szerint - a címből következtetve - az író önéletrajzi vonásokkal felruházott Mestere és szerelme, Margarita története áll a középpontban. Mások szerint a harmincas évek Moszkvájának kísérteties, groteszk "ördöngős" leírása, de olyan is akad, ki Ponczius Pilátus és Ha-Nocri történetéért tartja jelentős filozofikus alkotásnak.Sokrétű, rendkívűl összetett, különös világú alkotás. Éppúgy lehet politikai szatíra vagy humoros mű, s kedvelni lehet akár a különböző regénysíkok ötvözéséért is.
Egyszerre fantasztikus, szimbolikus és reális történetsorok párhuzama. 
Szerkezete: különleges szerkezetű.
( A cselekménynek nem a kezdő színhelye, de a gyújtópontja a „Szadovaja 302/b épület 50-es lakása" (csak a „Gyanús jelenségek egy moszkvai lakásban" c. hetedik fejezetben érkezünk el ide). Ebből a bérleményből „két esztendeje rendre nyomtalanul eltűntek a lakók, ajtaját hivatalos pecsét zárta". A jelenlegi lakosoknak, Sztyopa Lihogyejevnek és Berlioznak a bűne-bűnhődése szolgál példázatul a regény első felében, Berlioz halála pedig a különös cselekménysor kiindulópontja.)

A valóságos vagy képzelt cselekvések mindvégig két síkon, nevezetesen a jelenben (Moszkvában) és ezzel párhuzamosan az ókorban (Jerusalaimban, a keresztény mítosz parafrázisaként) játszódnak. mozaikszerűen épül fel, sokrétű, sokféleképpen: értelmezett alkotás, amelyben sok műfaj és stílus (romantika, realizmus, groteszk) keveredik, s ennek ellenére mégis többé-kevésbé egységes egészet alkot. A cselekmény alapvetően három, összevissza bogozódó szálon fut; az első a Moszkvába érkezett, Woland professzor és kíséretének cselekedeteiről szól; a második Pilátus és Jézus történetének egyéni értelmezésű feldolgozása, önálló betétregénynek is tekinthető; míg a harmadik szál egy szerelmi történet, amely a Pilátus igaz történetét megíró rejtélyes író, a Mester, és szerelme, Margarita Nyikolajevna kalandjait beszéli el. A cselekmény is ennek megfelelően három szinten zajlik: a betétregény, a moszkvai valóság és a fekete-mágia időn és halálon túli valóságában.  
Alapkonfliktusa az ember és a hatalom között feszül; az örök emberi értékeket szembesíti a mulandó sikerekkel, a kicsinyes gyarlóságokkal és bűnökkel.
A regény első része zömében a harmincas évek Moszkvája elé tart görbe tükröt. A legfelső hatalmat itt megnevezetlen személyek és titokzatos intézmények birtokolják: „egy moszkvai közhivatal"; a hős „egy másik helyet is megjárt"; „az illetékes helyen"; „azon a bizonyos helyen megpróbáltak vele szót érteni" stb. A társadalom középszintű vezetői, továbbá a kistisztviselők már név szerint szerepelnek, ők egyaránt korruptak, becstelenek. A politikát kiszolgáló irodalmárok és a szórakoztatóipar tisztségviselői kivételezett helyzetben vannak, dőzsölnek, az igazi művész viszont alagsori lakásban tengődik, és csak kivételes szerencsével, sorsjátéknyereménnyel jut átmeneti létbiztonsághoz, a nagy mű megírásának lehetőségéhez. A moszkvai kisemberek arctalan figurák. Valamennyien egy ördögien kiagyalt mechanizmus fogaskerekei, és pénzért mindenre hajlandóak. Lakáshoz például elsősorban Alojzij Mogarics módszerével lehet jutni: feljelenti a „Mester"-t („illegális irodalmat őriz a lakásán"), és szolgálataiért cserébe megkapja annak pincelakását. 

A rendszert végső soron a besúgók és az őket foglalkoztató belügyi szervek tartják fenn, akik bármikor bárkire lecsaphatnak. Az emberek általános létbizonytalanságban élnek, ugyan bárkiből lehet „hivatalos személy”, de ezt a titulust el is veszítheti pillanatok alatt. A különös idegent Ivan és Berlioz reflexszerűen „emigráns kém"-nek vélik, és Berlioz - azonnal állampolgári kötelessége teljesítésére indul: feljelenteni. Az abnormális viselkedésűek (a normával szembenállók vagy szembeszegülők, tehát főként a szabadon gondolkodók) villámgyorsan a „pszichiátriai" intézetbe kerülnek: a szovjetrendszer jellegzetes gyűjtőfogházába. A taxisofőr a bennfentesek fölényével dicsekszik: „Én tudom az utat! Vittem már utast a pszichiátriára!" A rendszer hazug voltát és valódi játékszabályait az olvasó Hontalan Ivan esetéből ismerheti meg: „Ön nincs a diliházban, hanem egy klinikán, ahol senki sem fogja tartóztatni, ha erre nincs szükség." Az ablak azonban törhetetlen - „Hát mégis bekasztliztak" -, és Ivan feladja a kilátástalan küzdelmet. 

A manipuláció jellemző eljárása: a dolgok másként nevezése. A moszkvai kezdőképben egy bódét látunk „Sör, ásványvíz" felirattal - sör és ásványvíz viszont nem kapható, csak meleg kajszibarackszörp. Jellegzetes fonákság a „másodlagos frissességű tokhal" kifejezés is; ugyanilyen módon álságos és a lényeget elfedő, meghamisító minősítése Wolandnak az „artista", vagy a párhuzamos cselekményszálon, Jeruzsálemben Jézus-Jesua „vándorfilozófus"-kénti emlegetése. 
A tömegmanipuláció , a hamis ideológia megtestesítője Bengalszkij .: „Mi persze valamennyien jól tudjuk, hogy fekete mágia nem létezik." A közönség egykedvűen tűri ezt az agymosást, de a szocialista öntudatot ugyancsak meghazudtolva tolong egymás hegyén-hátán, a repülő pénzek után kapdosva. A Városi Albizottság vezetőinek tevékenysége - a megfelelő ügyintézés helyett - szakkörök szervezésében merül ki. Moszkva: fonákságok és álságok összessége. 

Ezek a hibák, csalárdságok és bűnök, a hamis ideológia és a leplezett diktatúra nem csupán általános létbizonytalanságot és szorongást okoznak, hanem a köztudatot is alakítják,. Az autó az illetőt „el is vitte, de vissza már nem hozott senkit, sőt az autó maga sem jött vissza többé". A népképzelet a számára felfoghatatlan eseményt így veszi tudomásul: „ördög tudja, mi lehet emögött". Mágikus-babonás képzelgések terjednek, mégpedig éppen abban a szovjetrendszerben, amelynek ideológiai alapja és támasza a mindenfajta misztika tűzzel-vassal történő irtása a társadalmi tudatból. Bulgakov leleménye: ezt a hiedelemvilágot jeleníti meg regényében, és a Sátánt Woland néven Moszkvába hozza.


A szovjetrendszer egyik ideológiai alaptételét már az első epizódban megismerhetjük: Hontalan elvtárs erősítgeti az idegennek, hogy „maga az ember" irányítja a földi eseményeket. Ezt a szólamot részletesebben a párhuzamként szerepeltetett Jerusalaimban (azaz a római birodalomban) fejti ki a regény: Ponczius Pilátus helytartó nyilatkozik úgy, hogy Jesua élete az ő döntésétől függ. „Csak az vághatja el a hajszálat, aki felfüggesztette" - figyelmezteti Jesua az önhitten nyilatkozó Pilátust. „A tégla magától sose esik senkinek a fejére";(Woland mondta) „Mindig úgy van, ahogy lennie kell: erre épül a világ!" (Margarita mondta) A sztálini (és a császári) rendszer azt hirdeti: az ember kiterjesztheti uralmát a világ felett. Világfeletti hatalmat azonban csak természetfölötti lény gyakorolhatna - játszik el a gondolattal Bulgakov -, például a Sátán, de az ő jósképessége is mindössze annyi, hogy pontosan látja egy elkövetkező esemény valamennyi előidéző okát. Századunk embere, csak képzeli magáról, hogy a jövő irányítása az ő kezében van.

A szovjet ideológia másik sarkpontja: a primitív, szűklátókörű, görcsös és könyörtelen ateizmus. A kritikusok írásai engedelmesen visszhangozzák és ismételgetik, hogy tűrhetetlen a vallás becsempészése a sajtóba és a köztudatba. A regény két főszereplője, Ivan, majd a Mester ezen a ponton kerül szembe a rendszerrel. 
ASzovjetúnióban kíméletlen ateista- materialista tudattisztítás zajlott, ami a legsivárabb talaj a léleknek, különösen a művészléleknek.

Az alakok nagy többsége a diktatúra engedelmes kiszolgálója. Több-kevesebb tudatossággal haszonelvű életet élnek, alkalmazkodnak (Mogarics, Berlioz). 
Jelentékenyebbek azok a szereplők, akik meglátták a magas szintű eszméket, akik részesei vagy tanúi lehettek a csodának (az ókorban Jesua tanításának, a jelenben a Woland-csoport tetteinek, a művészet igazságának). Kajafás az „óhit" főpapja, ő Jesua fellépését ideológiai fellazításnak, ezen keresztül a népe (még inkább a saját hatalma) elleni támadásnak tekinti, ezért szorgalmazza Jesua kivégeztetését. Pilátus hasonlóképp politikai megfontolásokból (Tiberius császár hű alattvalójaként), de belső dilemmával küzdve tagadja meg a meglátott igazságot. Gyávaságáért meg kell fizetnie. Júdás és Mogarics feljelentők, az értékek árulói. 
Az íróknak három típusa jelenik meg: 
az irodalmár (Berlioz), aki vakon szolgálja a rendszert; 
a „költőcske" Ivan Hontalan, aki meglátja az örök értékeket és szolgálatukba lép; végül a Mester, a művész, aki megírja igaz alkotását.

Az első rész főszereplője Ivan Hontalan, a költő. Megvan benne a változás, az igazzá válás képessége. A szerkesztő által kevéssel korábban „rendelt" „vallásellenes költemény" írásakor szelleme (művészi tehetsége) már tiltakozni kezd. Költőnk Berlioz halála után meghasonlik, belső válságba kerül (belátja, hogy rosszak a versei, „nem írok többet" - fogadkozik), majd a másként gondolkodóknak kijáró büntetésen keresztül eljut az igaz és örök értékek meglátásáig, sőt éppen Jerusalaim kel benne életre („látomások, képek sora vonult el előtte. Furcsa, bonyolult, nem létező várost látott, márványépületekkel, finom oszlopcsarnokokkal"). A Mester pedig búcsúzásakor megígérteti vele, hogy „megírja a folytatást" - alakjuk a befejezésben tehát még szorosabban fonódik egybe. 

A Mester pályája ott kezdődik, ahol Ivan Hontalané elakad. Kivételes lehetősége adódván „nekiült regényt írni Ponczius Pilátusról". Története légies, lírai, romantikus, mintha az eszményi művészsors megvalósulása volna. 
Bulgakovnak „A Mester és Margarita” c. regénye pontosan úgy ér véget, miszerint a „Mester" Bulgakov alteregója. A Mester ellenfele ugyanaz a korrupt és korlátolt rendszer, amellyel Hontalan Iván meghasonlik. A kultúrpolitika őrá (regénye miatt) hisztérikusan támad: a rendszer legnagyobb ellenfele a művész, legnagyobb veszélye pedig az igaz műalkotás. Sajtókritikák, feljelentés, elfogatás és az „idegklinika" lesznek a Mester kálváriájának állomásai. Veresége (Ivanhoz hasonlóan) depressziós állapotba juttatja, de őt Margarita, a szerelme nem hagyja elveszni.
A megoldás, a művész megszabadítása a fantasztikum szintjén következik be. Woland, a Sátán - mennyei utasításra - elhozza a szabadulás lehetőségét. 
A Mester sapkájára hímzett „M" betű( amit Margaritától kapott) és Woland cigarettatárcáján a „W" monogram hasonlósága jelentheti azt is: ők ketten egyszerre ellentétei és párhuzamai egymásnak. A Mester Jézus földi mártírsorsát éli újra.

Margarita, a központi nőalak csak a regény második felében jelenik meg, de attól kezdve meghatározóvá válik. Szerelem nélkül ment férjhez, és sokáig szinte vegetatív életet élt. Gazdag és nyugodt, de értelem és cél nélküli volt az élete. Amikor megismerkedett a Mesterrel, minden megváltozott. Igazi, őszinte szerelem ébredt közöttük, amely mindkettőjük életét megváltoztatta. A Mester művész, kinek Jézusról írt regényét nemhogy nem adják ki, hanem szabályos bűncselekménynek tekintik a húszas évek Szovjetuniójában. Margarita pedig magára hagyta szerelmét, hogy hazatérve végleg szakítson férjével. Ezalatt azonban a Mester elégette a kéziratot és eltűnt. Margarita nem tudja, hogy elmegyógyintézetben van, így - mivel nem találta meg szerelmét - visszatér férjéhez, de belülről meghal. Ekkor kísérti meg őt Azazello személyében az ördög. Meghívót kap a Sátán (Woland) báljára, s meg ígérik neki, hogy visszakaphatja szerelmét. Margarita vállalja a kihívást, bebizonyítja együttérzését és önzetlenségét is, amikor a bálon elvégzett háziasszonyi teendőiért jutalmul először nem a Mester szabadságát, hanem egy szenvedő lélek megváltását kéri. Ezzel mindkettőt eléri, Frida megváltódik, a Mester és Margarita pedig együtt érdemli ki az örök nyugalmat. 
Margarita egyrészt valóságos földi asszony (amikor meghal, szívroham végez egy asszonnyal moszkvai lakásában), másrészt eszményi nőalak (falernumi bor mérgezi meg, de azonnal örök életet nyer), a Mester múzsája, méltó társa és támasza, kiegészítője.. A második részben, amikor szerelmese már emberi képességei határáig eljutva a klinika lakójaként szenved, átveszi szerepét, és kiharcolja számára a megdicsőülést. Ennek a jogát próbatétellel szerzi meg: a Sátán bálján mindenkit egyformán szeretettel tud fogadni, eltitkolva saját gondjait és fájdalmait. Az egész regény alapértéke a humánum, a szeretet, és Margarita ennek a felebaráti kötelességnek eleget tud tenni. 

A Sátán (a vallás tanítása szerint) jóllehet Jézus ellentéte és ellenfele, de egymás kiegészítőinek is tekinthetők, a regény végső szakaszában a szerepkörük összemosódik. Woland tehát korántsem csupán a gonoszság szellemeként látogat a földre („hogyan festene a föld, ha eltűnne róla az árnyék?"), sőt Moszkvában, a sátáni gonoszság birodalmában egyoldalúan az igazságteremtő énje szerepel. A valóság olyannyira fonák, hogy az ördög uralma csak jó lehet.
 Az ördög Moszkvába érkezik, s Woland mágus bőrébe bújva a történetben és a regény szerkezetében egyaránt felborulnak az eredeti rendek. Varázslatos és titokzatos dolgok történnek, a valóság az ördög szemüvegén át nézve még keményebb valósággá válik. A jelen idejű cselekményekkel párhuzamos mozzanatsor a Szellem embere és a Hatalom között feszülő kibékíthetetlen ellentétét jeleníti meg.
Bulgakov Pilátusa jóindulatú, becsületes ember, de a hatalom, a hivatal, az uralmi rend képviselője, akinek úgy kell ítélkeznie, ahogy a hatalom rendszere előírja.
A főszereplők a 32. fejezetben kilépnek a térből és az időből, és az öröklétbe jutnak. Poncius Pilátussal a halhatatlanság birodalmában találkozunk újra, de ő bűne (gyávaság) miatt jutott oda, de a művész közbenjárására mégis megtisztulhat.

A művészet hatalmas erő: az alkotó általa felülemelkedhet a zsarnokságon, büntethet és igazságot szolgáltathat, leleplezhet, kinevettethet vagy megdicsőíthet. Értelmezheti a valóságot, kitágíthatja határait, beemelheti művébe az álom, a képzelet, a fantázia és a hit teremtményeit.. Amit a művész valóságként mutat be, az a befogadó számára is valóság. A művészet az emberi szabadság legteljesebb megnyilvánulása. 
STÍLUS
A regény különlegessége, hogy egészen különböző stílusú szövegrészek keverednek benne.
1.Woland és barátainak megformálása, illetve bizarr csínyeik meséje egyértelműen a groteszk (rút, torz, félelmet keltő vonások ötvöződnek benne mulatságos, kedves elemekkel) ábrázolásmód stílusjegyeit viseli magán. Berlioz halála, a beszélő macska, a felfordult világ egyszerre komikus és ijesztő is Bulgakovnál, akárcsak Kafka és Gogol elbeszéléseiben, a fantasztikum a leghétköznapibb valósággal keveredik.
2.Fontos szerepet játszik a műben a társadalmi szatíra (csípős, ostorozó gúny,a komikum egyik fajtája, a társadalmi visszásságokat, emberi gyengeségeket gúnyol ki) Ez a szatirikus hang leginkább a TÖMEGÍR nevű szervezettel függ össze, amely kevéssé tehetséges, ám annál fontosabb társadalmi pozíciókat betöltő alkotókat gyűjt magába. Hontalan az elmegyógyintézetben végül be is ismeri, hogy rossz költő, és elhatározza, hogy már nem fog több verset írni. Korovjov és Behemót felkeresi az írószervezet épületét a regény vége felé, és amikor ott az igazolványt kéri tőlük, Korovjov gúnyosan kérdezi: miért, talán egy igazolványtól lesz valaki író? Nem, egy író a műveitől válik íróvá. Ha kézbe vesszük Dosztojevszkij regényeit, nem kell hozzá igazolvány, hogy lássuk: nagy íróval van dolgunk.
3.Poncius Pilátus történetében viszont nyoma sincs a groteszknek, ezek a fejezetek realista stílusban íródtak. Az elbeszélő általában kívülről ábrázolja a történéseket, szinte filmszerűen megjelenítve azokat, csak Pilátus gondolataiba, érzelmeibe pillanthatunk bele. Erőteljes a látványszerűség, sűrűn váltakoznak a színek és a fények: a naplemente, a vihar, a holdfény mind erőteljes kolorittal idéződik fel. Ám a vizualitáson kívül erőteljes szerepet kapnak más érzékek is: rögtön Pilátus megjelenésekor pl. az intenzív rózsaillatról olvashatunk, ami olyannyira gyötri Pilátust. Amikor Júdás kilép a fülledt városból, szinte elkábítja az áradó akác-és mirtuszillat. (308) Időnként jelentéktelennek tűnő, de izgalmas részletek fokozzák az események valószerűségét: a kivégzésnél pl. a szerző említést tesz két véletlenül odakeveredett kóbor kutyáról (168), Júdás halálakor kiemeli, hogy a tetem egyik lába egy holdfényes sávba nyúlik, ezért nagyon élesen látszik a sarujának minden egyes szíja (309). 
Woland és kísérete
•	Woland – a sátán, külföldi művészként, mágusként, történészprofesszorként jelenik meg Moszkvában
•	Korovjev (Fagót) – Woland titkára, tolmácsa, pepita zakós nyakigláb, aki képes bármilyen illúziót előidézni. Szemén csiptető, ami legtöbbször törött. Behemóttal és Azazellóval ellentétben ő soha nem alkalmaz erőszakot. Behemóthoz hasonlóan a végén kiderül valódi formája: soha nem mosolygó sötét lovag.
•	Behemót – hatalmas, fekete , beszélő kandúr, két lábon jár, és néha át tud változni emberré. Korovjov barátja, a legtöbb mókát ők ketten követik el.
•	Azazelló – öltönyös, mesterlövész, hírvivő és gyilkos.Alacsony termetű, széles vállú, vörös hajú férfi. Szájában agyarszerű fog látható. Varázslatos krémet ad Margaritának. Végül igazi alakjává alakul át: fakó arcú, démon, fekete üres szemekkel.
•	Hella – Woland szolgálója.Boszorkány, Szép, vörös hajú és zöld szemű vámpírlány 
•	öltözve. a nyakán forradás éktelenkedik. Általában meztelenül jelenik meg, vagy nagyon lengén.
Más kortárs szereplők 
•	Ponirjov Ivan a fiatal proletárköltő, aki Hontalan néven szokta publikálni verseit. A regény elején megrendelést kap Berlioztól, hogy vallásellenes verset írjon Jézus Krisztusról
•	Mihail Alekszandrovics Berlioz – egy „vaskos” folyóirat szerkesztője
•	Sztravinszkij doktor – Hontalan orvosa
•	Nyikanor Ivanovics Boszoj – abban a házban lakóbizottsági elnök, ahol Berlioz lakott
•	Bengalszkij – közismert moszkvai konferanszié
•	Latunszkij – kritikus
•	Alojzij Mogarics – újságíró, aki a Mester bizalmába férkőzik, majd feljelenti a rendőrségen és elfoglalja a lakóhelyéül szolgáló pincét. Júdáshoz hasonló karakter
•	Sztyepanovics– a varietészínház főkönyvelője
•	Makszimilian Andrejevics Poplavszkij – tervközgazdász, Berlioz nagybátyja
•	Natasa – Margarita háztartási alkalmazottja
•	Nyikolaj Ivanovics – földszinti lakó Margarita házában
•	Meigel báró – az idegenforgalmi iroda alkalmazottja
A Mester könyvének szereplői
•	Jesua Ha-Noccri – Jézus
•	Poncius Pilátus – Júdea helytartója
•	Afranius – a titkos őrség vezetője
•	Banga – Pilátus kutyája
•	Júdás
•	Lévi Máté – korábban vámszedő, később Jézus tanítványa,
•	Kajafás – politikai vezető, zsidó rabbi (főpap). Szorgalmazza Jézus kivégzését.[4][5




Első cselekményszál
   A történet Moszkvában játszódik a harmincas években, a sztálini diktatúra idején. A városban maga a sátán bukkan fel Woland néven. Kinézetre negyvenes éveiben járó, magas, barna hajú férfi, jobb szeme fekete, a bal zöld, az egyik szemöldöke egy kicsit magasabban áll, mint a másik. Kíséretet is hozott magával, amelynek tagjai a legtöbb idejüket vezérük társaságában töltik, ám előfordul, hogy önállósítják magukat, és saját kedvükre tréfálkoznak Moszkva állampolgáraival. E társaság a következőkből áll:
A regény elején Berlioz, a középkorú szerkesztő beszélget az utcán Ivan Nyikolajeviccsel, a költővel, aki Hontalan néven publikálja a verseit. Mindketten a TÖMEGÍR nevű írószervezet tagjai, aminek a központja, a művészek szállása a Gribojedov utcai nagy házban található. A szerkesztő éppen arról próbálja meggyőzni fiatal társát, hogy Jézus soha nem létezett. Ekkor jelenik meg mellettük hirtelen és meglepő módon a titokzatos Woland professzor, aki a fekete mágia szakértőjeként mutatkozik be nekik. Kijelenti, hogy Jézus márpedig élt, egyúttal mesélni kezd Poncius Pilátusról és Jézus elítéléséről. Az elbeszélést Berlioz és Hontalan úgy hallgatja, mintha álmot látnának. Jesuát (=Jézust) Poncius Pilátus faggatja a tanairól, mely szerint az óhit temploma hamarosan összeomlik és felépül az új hit és igazság temploma.” Pilátus kijelenti, hogy Jézus élete az ő döntésétől függ. Jézus (A vándorfilozófus) viszont, úgy gondolja, hogy „csak az vághatja el a hajszálat, aki felfüggesztette.” Az ember fölött létező világrend kegyétől függ minden . Pilátus helybenhagyja Jezsua halálos ítéletét és Jezsuát két bűnözővel a Koponya-hegyre viszik kivégezni. Amikor magukhoz térnek a hipnotikus állapotból, Woland megjósolja, hogy Berlioz nem fog részt venni az esti írótalálkozón, amire annyira készül, mert elveszti a fejét, és így nem éli meg a nap végét
Woland professzor elmondja azt is, hogy hamarosan Berlioz lakásában fog lakni. Ettől Berlioz megijed és egy telefonhoz siet, A különös idegent Ivan és Berlioz reflexszerűen „emigráns kém"-nek vélik, és Berlioz - azonnal állampolgári kötelessége teljesítésére indul: feljelenteni.  de útközben elcsúszik a villamossínen, mert Annuska korábban kiöntötte itt az olajat, amit vásárolt. Berliozt elüti a villamos és levágja a fejét. A borzalmas esetet látva Ivan Nyikolajevics (a költő) a professzor keresésére indul, még a Moszkva folyóba is beúszik, hogy megkeresse. Közben azonban ellopják a ruháját a partról, ezért hiányos öltözékben megy a Tömegir klubba, ahonnan egyből a pszichiátriára vitetik az öltözéke és viselkedése miatt. Ivan itt tölti az elkövetkezendő életét.
Woland professzor közben kíséretével  beköltözik Berlioz lakásába, amelyen Berlioz társbérlőjével, Sztyopa Lihogyejevvel a Varietészínház igazgatójával osztozott.(  A színház épülete a lakás szomszédságában található.)
Hamarosan megérkezik Boszoj, lakóbizottsági elnök, aki némi csúszópénzért cserébe szemet huny az illegális lakásfoglalás felett. De amint kiteszi a lábát Boszoj, Woland máris jelenti a rendőrségnek, hogy a lakóbizottsági elnök idegen valutát tart a lakásán... röviddel ezután a rendőrök el is vezetik.

A szóban forgó Sztyopa reggel másnaposan ébred, alig emlékszik valamire az előző éjszakából. Az ágya mellett nagy meglepetésére ott látja Wolandot, aki közli vele, hogy este aláírtak egy szerződést, ami szerint Woland és kísérete este a színházban lép majd fel. Már a plakátokat is kiragasztották, a jegyeket is javában árusítják. Sztyopa igen csodálkozik ezen, de amikor körbetelefonálja a kollégáit, kiderül, hogy az ügyről rajta kívül tényleg mindenki tud, minden el van rendezve.
   Woland és barátai aznap este meg is tartják az előadást, amelynek során igencsak megtréfálják a moszkvai közönséget. Pénzt szórnak az ámuló népnek, de az másnapra papírrá változik; a hölgyeknek divatos ruhadarabokat osztanak ki, amik az előadást követően eltűnnek, pucéron hagyva a viselőiket. Az egyik pártvezetőt, aki méltatlankodik a mutatványok láttán, Woland nyilvánosan leleplezi, hogy szeretőt tart, és valutát rejteget otthon a lakásban. Az előadásba állandóan belebeszélő konferansziénak leszedik, majd visszateszik a fejét. Wolandék ezen túlmenően gonosz tréfák egész sorát követik el a ház lakosainak és a színház dolgozóinak egész seregével: van, akit a messzi Jaltába repítenek egyik pillanatról a másikra, akad, akit azzal rémítenek halálra, hogy megjósolják neki a halálát.
  
Ivan nyikolajevics eközben a kórházban megismerkedik a szomszéd szoba betegével, a Mesterrel (aki amúgy Bulgakov; a Mester az ő politikai és pályafutásbeli hányattatásait jeleníti meg.) A Mester egy pénznyereményt követően otthagyta múzeumi állását. hogy író legyen. Könyvet írt Poncius Pilátusról, azonban, amikor a bizottság elé tárta, ők nem találták kiadhatónak a regényét, az inkább ellenérzést váltott ki. Hamarosan már a sajtó beszélt az elvetemült Mesterről, aki Jézust próbálta becsempészni a szovjet újságokba. Egyre több rágalmazó cikk jelent meg a Mesterről,. Végül elöntötte  a félelem, amiért ennyire ellenséges hangon szólnak róla. Egy őszi éjjel, már szinte tébolyultan begyújott a kályhába és elégette a regénye kéziratát. Szerelme ekkor lépett a lakásba és ölelte magához rémülten az írót. A kézirat maradékát is kivette a kályhából.

A Mester ezután röviddel sétált be a klinikára.
A betegek délutáni alvása közben Ivan Nyikolajevics álmot lát:
Forró a Nap a Koponya-hegy fölött ahol keresztre feszítik Jezsuát és a két latort). Levi Máté figyeli az eseményeket. Egy katonai bíborcsuklyás alak jelzésére a hóhér lándzsahegyre tűzött ronggyal itatja Jezsuát, azután leszúrja. A két latort is leszúrja és megállapítja, hogy halottak. Leveszik a testeket a keresztről. Ezután Jezsua teste és Levi Máté eltűnik a dombról.

 Második cselekményszál
 A regény második részében jelenik meg Margarita, a Mester szerelme. Margarita nem tudja, hogy a Mester a klinikán van. A városban bolyong és éppen arra a padra ül le, ahol egy éve megismerkedett a mesterrel. Megjelenik Azazello, aki felkéri, hogy vegyen részt a Sátán bálján, mint házigazda. Margarita először vonakodik, ám Azazello végül meggyőzi. Kap egy sárgás, zsíros krémmel teli tégelyt, amivel be kell kennie ez az egész testét, majd este fél tízkor várni Azazello telefonhívására. Amikor eljön az idő, Margarita meztelenre vetkőzik, és felhasználja a krémet. A tükörbe néz, és elámul a csodától: az egész teste megszépült, harminc helyett húsz évesnek néz ki. Az arca kisimult, a teste telt, egészséges formát öltött. Kiáll az ablakba, és körülnéz a holdfényes éjszakába. A földszinti lakó, Nyikanor Ivanovics meglátja, és azt sem tudja, hova legyen döbbenetében. Még a szobalány, Natasa is csak bámul.
   Margarita seprűre pattan, és tesz egy nagy kört a világ felett. Először a moszkvai utcákon szárnyal. Megtalálja a lakását annak a kritikusnak, név szerint Latunszkijnak, aki olyan sokat támadta a Mestert, és ezzel az őrületbe kergette. Margarita óriási pusztítást visz végbe a lakásban, mindent összetör, a csapvizet kifolyatja, a tintát az ágyba önti. Ezután elhagyja a várost, és holdfényes erdők, mezők fölött suhan. Egyszeriben egy másik boszorkány tűnik fel mögötte: Natasa az, a szobalány, aki nem seprűn, hanem egy malacon lovagolva szeli a levegőt. Látva, hogy mi történt Margaritával, felhasználta a krém maradékát, és ő is boszorkánnyá vált. Nyikanor Ivanovicsnak is adott, akinek az esetében azonban a krém máshogy működött, mert őt ahelyett, hogy megszépítette volna, malaccá változtatta.
   Ezt követően megérkeznek Wolandhoz a 302 számú házba. Most azonban Berlioz egykori lakásából hatalmas, díszes csarnokok nyílnak, ahol emberekből, illetve majmokból álló zenekarok harsognak, pezsgővel teli szökőkutak csillognak. Margaritának az is feltűnik, hogy nem csak a tér változott meg, hanem az idő is: folyamatosan éjfél van, a hold megállt az égi pályán, mozdulatlanul lebeg egyhelyben.
  Margaritának az a feladata, hogy az érkező démoni, ördögi vendégeket fogadja a lépcsőfeljáróban, akik egy hatalmas kályhából lépnek elő. A bál jól sikerül, mindenki meg van elégedve. Natasa szeretne örökre boszorkány maradni, ezt a kívánságot Woland teljesíti. Nyikanor Ivanovics igazolást kér Wolandtól, hogy az éjszakát a Sátán báljában töltötte, amit aztán majd bemutathat a főnökeinek. Woland csodálkozik a kívánságon, de lediktál egy szöveget Behemótnak, amit a macska papírra is vet.
  Margarita azt kéri Wolandtól, hogy szabadítsa ki a Mestert. Woland, aki hálás Margaritának a segítségért, csodát tesz, és a következő pillanatban megjelenik a társaságban a kórházi öltözetű Mester. Az elégetett kézirat is sértetlenül előkerül: kiderül, hogy Behemót éppen azon ül!
  A bált követően Korovjov és Behemót elkövetnek még néhány csínyt, amik közül az a legfontosabb, hogy felgyújtják és leégetik a TÖMEGÍR központját. Wolandot és Azazellot felkeresi Lévi Máté, aki Jézus kívánságát közvetíti: Mester és Margarita kapjon örök nyugalmat. A Szadovaja utca 302/b-ben közben egy nagy csoport egyenruhás jelent meg és kis lövöldözés után az ott lakók sértetlenül elmenekültek. 
Azazello megjelenik a szerelmespár otthonában, és mérget ad nekik, amitől halottan elterülnek a földön. Rövidesen azonban magukhoz térnek, és immár szellemként, Wolandék hatalmas fekete lóra ültetik őket, és egy gyönyörű kertbe viszik a párt. Előtte azonban még látják a mezőn Pilátust, aki még mindig ott ül a holdfényben, és a bűntudat egyre gyötri. Margarita kérésére Woland felmenti Pilátust a büntetés alól.
Harmadik cselekményszál 
  Ez egy betéttörténet, ami Poncius Pilátusról szól, lényegében a Mester regénye. Az első epizódot Woland meséli el Berliozéknak, a történet aztán önállóan folyatódik. Pilátus elé idézik Jesua Ha-Nocrit, a tanítót, akit a főpapok halálra ítéltek. Jesua panaszkodik Pilátusnak, hogy Lévi Máté, aki állandóan a nyomában jár, pontatlanul jegyzi le a szavait. Pilátus rokonszenvesnek találja a fiatalembert, és megpróbálja elérni a zsidó főpapoknál, hogy ne ítéljék el, ám sikertelenül. A büntetést végrehajtják.
  Ezt követően Pilátus meggyilkoltatja Keriáth-béli Júdást, aki Jesua haláláért felelős. Pilátus, akit lelkiismeret-furdalás gyötör, így próbál valamit tenni az ügyben, ám a bűntudattól soha többé nem tud szabadulni.





