A Horthy-korszak (1920-1944)
**horty.jpg**
Ellenforradalom
A tanácsköztársasággal szemben két ellenforradalmi központ szerveződött meg. Bécsben Bethlen István vezetésével jött létre az Antibolsevista Comité. Aradon Károlyi Gyula vezetésével egy ellenkormány alakult. A  két szervezet szegeden egyesült, ekkor lett Horthy Miklós a honvédelmi miniszter.
 A tanácsköztársaság bukása után román hadsereg megszállta az ország jelentős részét. A budapesti ideiglenes kormányok nem rendelkeztek valódi hatalommal. A hatalom megragadásához szükséges katonai erővel és diplomáciai támogatással egyedül Horthy Miklós rendelkezett. Az általa vezetett Nemzeti Hadsereg 1919 novemberében bevonult Budapestre, felváltva a kivonuló román hadsereget. Horthy önállósította magát, megszállta a Dél- Dunántúlt. Katonái a Tanácsköztársaság vörösterrorját megbosszulandó elindították a fehérterrort: törvénytelenül gyilkolták a kommunistákat. Az antant célja olyan kormány létrehozása volt, amelyik alá tudja írni a békeszerződést. 
Magyarországra küldték Clerk angol diplomatát: a román hadsereg kiürítette Budapestet, ahova Horthy bevonulhatott. Huszár Károly vezetésével koalíciós kormány jött létre. (Szociáldemokrata Párt, Kisgazdapárt, Keresztény Nemzeti Egység pártja). az 1920-as választásokat a Kisgazdapárt nyerte.  A nemzetgyűlés első határozata értelmében Magyarország államformája: király nélküli királyság. Horthy Miklóst kormányzóvá választották 1920 március 1-jén.  Az ideiglenes kormány a Habsburg-ház 1921-es trónfosztása következtében állandósult. Egy átmeneti kormány aláírta a trianoni békeszerződést. 
Horthy miniszterelnöknek nevezte ki Teleki Pált, hogy konszolidálja az ellenforradalmi rendszert. A rendvédelmi törvény segítségével visszaszorította a szélsőségeseket: betiltotta a KMP-t a fehérterror végrehajtóit viszont nem büntette meg, csupán beolvasztotta a katonai és a rendőri erőkbe. A Nagyatádi Szabó István földművelésügyi miniszter nevéhez kötődik a végrehajtott szerény földreform. A nagybirtokrendszert fenntartva csak nagyon kevés földet osztottak ki versenyképtelen kis birtokok formájában. A tanácsköztársaság után fellángolt antiszemitizmust kihasználva, elfogadta a parlament a numerus clausust: a felsőoktatásban zsidók csak a népességen belüli arányuknak megfelelően kerülhettek be. A törvény minden nemzetiségre és népfajra vonatkozott, de szándéka és eredmények kifejezetten zsidó ellenes volt.
@@Az ellenforradalmi rendszer teljes konszolidációja@@
Bethlen István 1921- 31 közti 10 éves miniszterelnökségéhez köthető.
 Az új kormány kinevezésére a király puccsok miatt került sor: IV.Károly 1918 őszén visszavonult, de saját értelmezésében nem mondott le a trónról. Az ellenforradalom győzelme és a királyság helyreállítása után, vissza akart térni Magyarországra, ez azonban Románia Csehszlovákia és a Szerb- Horvát- Szlovén Királyság szövetsége, a kisantant provokációnak tartotta és mozgósította haderejét. Az első alkalommal Horthy rábeszélésére IV. Károly távozott, a második királypuccsot azonban csak fegyveres erővel, (ún.budaörsi csata) lehetett elhárítani. Teleki bizonytalan volt, elfogadta volna IV. Károly visszatérését, ezért Horthy leváltotta és ki nevezte Bethlent. 
Politikai konszolidáció (Bethleni konszolidáció)
Bethlen  célja a dualizmus korabeli politikai rendszer helyreállítása volt mivel úgy vélte, hogy  a demokrácia a szélsőségek  erősödéséhez vezet.
Ezért rendeleti úton korlátozta a választó- jogot. Műveltségi cenzust vezetett be, és hosszú egy helyben lakáshoz kötötte. Vidéken visszaállította a nyílt szavazást, ezzel a mindenkori kormány befolyásolhatta a szavazást és gyakorlatilag újra leválthatatlan lett.
Létrehozta a két világháború közti korszak állandó kormánypártját, nem hivatalos néven az Egységes Pártot.
 A KNEP képviselőinek jelentős részével belépett a Kisgazdapártba átvéve az irányítást. A radikális jobboldal egy sikertelen pártalapítási kísérlet után visszatért az egységes pártba.(Gömbös Gyula). 
Kiegyezett a szociáldemokratákkal megkötve a bethlen- Peyer-paktumot. Megszüntette a munkásmozgalom zaklatását, biztosította a részvételüket a politikában. Cserébe a szociáldemokraták vállalták, hogy politikai okból nem sztrájkolnak és támogatják a kormány revíziós politikáját. Visszaállított, de egyben modernizálta is a felső házat. 
Gazdasági konszolidáció
A trianoni békeszerződés miatt szerkezetváltásra kényszerült az ország: a nyersanyag és piac hiánnyal küszködő hagyományos nehézipar helyett más ágazatok fejlesztésére volt szükség. Az ehhez szükséges tőke viszont hiányzott, ezért a kormány kezdetben pénznyomtatással inflációt gerjesztett, de ez a politika hosszú távon nem volt fenntartható. 
A megoldást a népszövetség hitele jelentette. Ehhez csak a békeszerződés maradéktalan teljesítése és a népszövetségbe való felvétel után juthatott Magyarország. Létrehozták a Magyar Nemzeti Bankot. Ezzel létrejött a kormánytól független pénzkibocsátás. 1927-ben az értéktelennév vált koronát felváltotta a pengő. Gépesíteni kezdték a mezőgazdaságot, hogy versenyképesebbé tegyék. Fejleszteni kezdték a textilipart, fejlesztették a turizmust pl.új szállodákat építettek. Modernizálták a közlekedést, ekkor kezdődött meg a vasút villamosítása. Párhuzamosan egyre több településre vezették be a villanyt. Kiépült a társadalombiztosítás, egyelőre a munkások körében (OTI Országos Társadalombiztosítási Igazgatóság) 
 A gazdasági eredmények illetve a békeszerződés katonai korlátozásai tették lehetővé, hogy Magyarország a korábbinál sokkal többet kölcsön oktatásra. Klebelsberg Kunó miniszterelnöksége alatt számos új iskola épült. 
 Bethlen külpolitikája 
Bethlen István külpolitikai célja a trianoni békeszerződés revíziója volt. Legalább a magyarok által lakott területek, de lehetőleg az egész történelmi ország terület visszaszerzése.
 A cél elérése érdekében ki kell törni a külpolitikai elszigeteltségből .
 A külpolitikai mozgástér rendkívül szűk volt. Franciaország, sem Nagy-Britannia nem támogatott határváltozást. A Szovjetunió ideológiai ellenfélnek számított. Románia, Csehszlovákia és a Szerb-Horvát-Szlovén királyság magyar ellenes katonai szövetséget kötött, ez volt a kisantant. Az első sikert a népszövetségbe való felvétel jelentette. 1922-ben ez tette lehetővé a gazdasági konszolidációhoz szükséges hitelfelvételét. 
1927-ben Olaszországgal örök barátsági szerződést kötött Bethlen. Mussolini kevesellte az első világháborút lezáró békében Olaszországnak jutott területeket és befolyást a Szerb-Horvát-Szlovén Királysággal szemben területi igényei voltak, akár csak Magyarországnak. 
 Világgazdasági válság Magyarországon 
A világgazdasági válság Magyarországot először az exportpiacok összeomlásával érte el. Az exportra termelő ágazatok a mezőgazdaság az élelmiszeripar és a nehéz ipar nem tudták termékeiket eladni. A cégek fizetésképtelensége és a megkezdődő elbocsájtások miatt más termékek fogyasztása is csökkenni kezdett. A tönkremenő vállalatok nem tudták hiteleiket visszafizetni, így a válság elérte a bankszektort is.
 Az állami költségvetés, az adóbevételek csökkenése és a külföldi hitelek drágulása miatt került veszélybe.
Az állami kiadások csökkenése tovább szűkítette a piacot és mélyítette a társadalmi válságot. A hitelek törlesztésének felmondása hitelképtelené tette az országot. A válság társadalmi hatásai nagyon súlyosak voltak. Az állami alkalmazottak az elbocsátások és a fizetés csökkenés miatt elvesztették biztonságérzetüket. Az ipari munkások körében megnőtt a munkanélküliség, ezzel a mindennapi nélkülözés is. A mezőgazdasági termékek árai nagyobb mértékben csökkentek, mint az iparcikkeké kinyílt az agrárolló. A parasztság eladósodott és kénytelen volt földjét elárverezni. 
Politikai változások 
A társadalmi válság hatására radikalizálódott a politikai élet is. Az Egységes Pártból kivált képviselők megalakították a Független Kisgazdapártot Tildy Zoltán, Nagy Ferenc és Kovács Béla vezetésével. Elsősorban a kisbirtokos parasztság érdekeit képviselték. Megszerveződött a vidék nyomorát feltáró népi írók mozgalma.
 Az MSZDP a Bethlen-Peyer-paktumot felrúgva radikalizálódott. A kommunisták illegalitásba szervezkedtek. A hatalom brutálisan lépett fel ellenük: miután a biatorbágyi merénylet miatt bevezették a stratáriumot ( rögtönítélő bírákodás) tőbb kommunista vezetőt kivégeztek.
 A válság véget vetett a Bethlen-féle konszolidációs korszaknak. A népszerűtlen intézkedések keresztülviteléhez Bethlen rendeleti kormányzásra kért felhatalmazást, az országgyűlés azonban visszautasította, ezután lemondott a miniszterelnökségről. Horthy gróf Károlyi Gyulát neveztek ki miniszterelnöknek (1931- 32) akinek tarkarékosság intézkedései sikerteleneknek bizonyultak. Ezután Horthy az újszerű programmal fellépő Gömbös Gyulát neveztek ki miniszterelnöknek(1932-36). 
