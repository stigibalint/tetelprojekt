A tatárjárás 
##IV. Béla (1235-70)## uralkodása első éveiben a királyi hatalom megerősítésére törekedett. Ennek érdekében az apja által eladományozott ##birtokok egy részét visszavette,## és apja hívei közül többeket eltávolított a hatalomból. A király és a főurak közti feszültséget növelte, hogy a mongolok elől menekülő kunokat befogadta, és az alföldi területeken letelepítette. Ezzel a hadsereg megerősítése volt a célja, de a nomadizáló kunok és a birtokosok között állandóak voltak az összetűzések.
A kunok problémája elterelte a figyelmet a tatár veszélyről. Pedig ##Julianus Domonkos-rendi szerzetes,## aki felkutatta a keleten maradt magyarokat, a mongol ##(tatár) fenyegetés## hírével érkezett vissza Baskíriából. Ott ugyanis már nem találta meg a magyarok telepeit.
Miután a király hírt kapott Kijev elestéről, hadba hívta a nemeseket, közülük azonban kevesen tettek eleget kötelességüknek. A gyepük eltorlaszolása, őrzése sem állította meg a támadókat. ##Batu kán## vezetésével a tatárok 1241 tavaszán három irányból törtek az országra. Miután a ##Vereckei-hágót## védő sereget felmorzsolták, akadálytalanul vonultak az ország közepe felé. A helyzetet súlyosbította, hogy a magyarok rátámadtak a kunokra, azzal vádolva őket, hogy a tatárok kémei, és ##megölték fejedelmüket, Kötönyt.## A kunok a Szerémség felé kivonultak az országból. Ezzel ##IV. Béla elvesztette könnyűlovas haderejét.## A döntő csata ##1241. április 11-én a Sajó partján## fekvő ##Muhi## mellett a mongolok győzelmével végződött. A vereségben szerepet játszott, hogy a magyarok rosszul választottak helyszínt és taktikát: a mongolok magaslatról tartották szemmel a völgyben táborozó hadsereget, és be tudták keríteni a szekértábort. A magyar sereg nagy része megsemmisült. A király el tudott menekülni a csatatérről, és eljutott ##Dalmáciába,## Trau (ma Trogir) szigetére, ahol a mongolok nem tudták őt foglyul ejteni. A tatárok előbb a keleti területeket dúlták fel, majd 1241-42 telén a befagyott Dunán átkelve a Dunántúlt is végigpusztították. Csak néhány megerősített vár és a kőfallal védett Esztergom, Fehérvár, Pannonhalma tudott ellenállni. A támadók célja a rablás mellett a lakosság megfélemlítése, az uralkodó behódoltatása volt. 1242 tavaszán azonban Batu váratlanul kivonult az országbólországból, mivel a végső célját - a királlyal kötött adófizetési megállapodást nem sikerült elérnie.
Az 1241-42-es tatárjárás során a ##népesség egy része elpusztult.## Ezt csak részben lehet a katonai eseményekkel és a lakosság egy részének elhurcolásával magyarázni. Súlyosabb következménnyel járt a termény és az állatállomány elpusztítása, a vetés elmaradása, aminek következtében éhínség és járványok is megtizedelték a lakosságot. A becslések szerint az emberveszteség 20-50 százalékos volt. Ha a lakosság legalább 15 százalékos csökkenésével számolunk,
akkor 2 millió fős népességet feltételezve a tatárjárás során, minimum 300 ezer fővel csökkent az ország lakossága.
A tatárok kivonulása után IV. Béla megkezdte az újjáépítést. A legfontosabb a népesség pótlása volt, ezért ##visszahívta a kunokat,## és letelepítette őket az Alföldön. A szövetség megerősítésére fiát, a trónörököst összeházasította a kun fejedelem lányával, aki a keresztségben az Erzsébet nevet kapta. A kunokkal együtt iráni nyelvű jászok is érkeztek. Nyugatról főleg nem túl nagyszámú német hospes jött Magyarországra. Megkezdődött a pásztorkodással foglalkozó románok nagyobb arányú betelepedése is az erdélyi terüle- tekre.
Mivel a mongolok támadását csak néhány kőfallal megerősített hely tudta visszaverni, Béla változtatott korábbi birtokpolitikáján. Apjához hasonlóan nagy számban adományozott királyi birtokokat, de azzal a feltétellel, hogy az ##adományozott kővárat épít.## A várépítésben ő maga járt élen Buda megalapításával. Az adományozás következtében hamarosan felbomlott a királyi vármegyerendszer, és kialakult a tartományúri hatalom, amit a várak építése is erősített.
A nemesség két jól elkülönülő csoportra bomlott: a királyi hivatalt viselő bárókra, valamint az 1267-es törvényben nemesnek nevezett köznemességre. A köznemesek védelmet kerestek a kiváltságos helyzetüket veszélyeztető bárókkal szemben, aminek következtében új kapcsolatrendszer jött létre: a ##familiárisi viszony.## A bárók katonai és egyéb szolgálatokért cserébe védelmet biztosítottak a hozzájuk csatlakozó köznemeseknek és birtokaiknak. Ezek a köznemesi családok a bárók famíliájába tartoztak. Átalakult a katonai rendszer is. A magánbirtokosok kötelesek voltak katonákat kiállítani, és hadba vezetni a király oldalán. A familiárisok részben a nagybir- tokosok magánhadseregében, bandériumában szolgáltak, részben birtokaik igazgatásával foglalkoztak.
