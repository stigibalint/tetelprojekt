Hunyadi Mátyás 
I. (Hunyadi) Mátyás 1458-tól 1490-ig uralkodott Magyarországon. Apja, Hunyadi János korábban az ország kormányzója volt. Amikor 1457-ben V. László magyar és cseh király utód nélkül váratlanul meghalt, a ligák vezetői megegyeztek Mátyás királlyá választásában. Ezt a főpapok és a bárók is elfogadták. A Hunyadiak familiárisai tömegesen jelentek meg az országgyűlésen, és kikényszerítették a megállapodás betartását. Mátyás ekkor Prágában tartózkodott, ahová még V. László foglyaként került. Az új cseh uralkodó, Podjebrád György a lányával kötendő házasság és váltságdíj fejében engedte őt szabadon. Mátyás végül 1458 februárjában tért haza. A korona III. Frigyesnél volt Bécsben, ezért a fiatal királyt Budán trónra ültetéssel iktatták be a hatalomba.
Bár trónra lépése előtt elfogadta a bárók követeléseit, 1459-ben új politikába kezdett. A## bárói hivatalokba alacsony származású nemeseket vagy polgárokat helyezett##, akik kiszolgálták központosító törekvéseit. A## fekete sereg## alapjait 1462-ben, a Felvidéket megszálló huszita vezér, Jan Giskra behódoltatásával alapozta meg. A képzett katonákból korszerű zsoldoshadsereget hozott létre. Hatalma végleg megszilárdult, miután 1463-ban III. Frigyes 80 000 arany és a Habsburg-dinasztia öröklési jogát kimondó szerződés fejében visszaadta a koronát, és az esztergomi érsek 1##464-ben megkoronázta.##
A## kancelláriát és a legfelsőbb bíróságot ezután a király személyesen felügyelte.## A kincstár élére állított Ernuszt János reformja hatékonyabbá tette az adók beszedését. A korábbi adókat eltörölték és azonos mértékben, de új néven ismét bevezették, ezáltal megszűntek a mentességek. A korábban is létező ##rendkívüli hadiadót## évente - néha többször - beszedték. A kapuadó helyett bevezetett királyi kincstár adóját ##füstpénznek## is nevezték, mert háztartásonként vetették ki. A harmincadvám új neve ##koronavám## lett.
Első felesége halála után Mátyás arra törekedett, hogy egy tekintélyes európai uralkodócsaládból kapjon feleséget. Végül 1476-ban elnyerte Aragóniai Beatrix nápolyi királylány kezét. A királyné érkezése után kialakított reneszánsz udvartartás és az építkezések is a király korlátlan hatalmát hangsúlyozták.
A jövedelmeit Mátyás külpolitikai céljaira fordította. Ezeket részben az határozta meg, hogy 1456 után is folytatódott a török előrenyomulás. Szerbia, Bosznia és Havasalföld török függésbe került, összeomlott a Luxemburgi Zsigmond által kiépített ütközőállami rendszer. Az európai uralkodók, a pápa és a bárók határozott török- ellenes fellépést vártak Mátyástól. 1463-ban és 1464-ben indított  hadjárataival Bosznia egy részét meghódította. A kockázatos háborúk helyett azonban az aktív védelmet választotta: az állandó zsoldoshadsereg és a Temesvártól az Adriáig húzódó második végvárvonal is ezt a politikát szolgálta. A török végvár, Szabács 1476-os elfoglalását és az ##1479-es## ##kenyérmezei## győzelmet propagandaeszközként is felhasználta kritikusaival szemben, de ezek eredménye volt a Portával 1483-ban megkötött és ötévente megújított béke.
A törökkel szembeni külpolitika hátterében Mátyás nyugati tervei álltak: célja az öröklési szerződés megváltoztatása volt. Ehhez szüksége volt a cseh trónnal járó választófejedelmi címre. Az 1468-ban kezdődő cseh háborúk miatt még hívei, Vitéz János és Janus Pannonius is összeesküdtek ellene. Podjebrád György 1471-es ha- lála után a cseh országgyűlés a lengyel Jagelló Ulászlót (a későbbi II. Ulászló magyar királyt) ismerte el a trónon. Mátyás folytatta a cseh háborút, és 1477-ben megszerezte Morvaországot, Lausitzot és Sziléziát. A törökkel 1483-ban kötött béke lehetővé tette, hogy újra nyugat felé háborúzzon. Sikerei csúcsán, 1485-ben bevonult Bécsbe, de a birodalmi gyűlésen III. Frigyes fiát, Miksát választották római királlyá, azaz a császári cím várományosává. Mátyás ezután arra törekedett, hogy házasságon kívül született fiát, ##Corvin Jánost## elismertesse örököseként. Ám 1490-ben bekövetkezett haláláig nem sikerült megnyugtatóan rendeznie az utódlást.
Bár kortársai sok bírálattal illették Mátyást, a közvetlen és kései utókor már pozitívan ítélte meg uralkodását. Ezt az is erősítette, hogy a halála után következő események az ország három részre szakadásához vezettek. Mátyás idején Magyarország még valóban nagyhatalom volt, de a lakosság túladóztatása miatt megtorpant a gazdaság fejlődése. Jövedelmeit a hadsereg, a háborúk és az udvari reprezentáció felemésztette, a közép-európai monarchiát azonban nem tudta megvalósítani. A központosítás is rövidesen összeomlott, mivel nem politikai intézményekre, hanem az uralkodó személyére alapozódott.
%%matyas.jpg%%