A középkori város és lakói, a város kiváltságai, a céhek, a helyi és távolsági kereskedelem 
A 10. század végére a Nyugat-Európát érintő népvándorlás lezárult. A ##népesség növekedése miatt több élelmiszerre volt szükség##. Ezért a földművelésben jobb eszközöket alkalmaztak, és Európa észak-nyugati részén áttértek a ##háromnyomásos gazdálkodásra.## Mindez a terménymennyiség növekedéséhez és a piacra vihető felesleg megjelenéséhez vezetett, ami újjáélesztette az árutermelést és a pénzgazdálkodást, és lehetővé tette a társadalmi munkamegosztást.
A 11-12. században Nyugat-Európában gyorsan nőtt a városok száma, amelyeknek a lakosai kereskedelemmel és kézműiparral foglalkoztak. A ##városok eredetileg a távolsági kereskedelmi útvonalak közelében alakultak ki.## Az útvonalak kereszteződésénél, tengeri kikötőkben, folyók mentén, eltérő földrajzi tájegységek találkozásánál ugyanis gyakran létesítettek kereskedőtelepet. Mivel itt az átmenő for- galom igen élénk volt, és piac is működött, a falvak kézművesei is ide települtek, mert itt könnyebben jutottak hozzá a nyersanyagokhoz, és könnyebben adhatták el termékeiket.
A városok feudális birtokok területén jöttek létre, ezért a birtokosok a városok lakóitól is megkövetelték a feudális adókat és szolgáltatásokat, valamint bíráskodtak is felettük. A városlakók azonban önmagukat kormányzó közösségeket, ##kommunákat## hoztak létre. Ezzel kinyilvánították a feudális uruktól való függetlenségüket. A Franciaországban és a Német-római Császárságban kibontakozó kommunamozgalmat az uralkodók támogatták, ugyanis érdekükben állt a pénzforgalom és az adóbevételek növelése. Ezért kiváltságokkal biztosították a városok önrendelkezését. Különböző jogállású városok jöttek létre. A mezővárosok földesúri fennhatóság alatt maradtak, a szabad királyi városok közvetlenül az uralkodó fennhatósága alá kerültek, lakosságukat az uralkodó mentesítette a feudális terhek és a földesúri bíráskodás alól. Engedélyezte nekik, hogy fallal vegyék körbe és védjék városukat. Felruházta őket a szabad bíróválasztás, a vásártartás és gyakran az árumegállítás jogával is. Adójukat évente egy összegben, közvetlenül az uralkodónak fizették.
A városi társadalmat alkotó polgárok közül a szegények és a közepes vagyonú iparosok nem vehettek részt a város irányításában. A gazdag patríciusok közül került ki a polgármester, a főbíró és a városi tanács többi tagja is. A tanács irányította a közigazgatást, helyi törvényeket, rendeleteket hozott és bíróságként is működött.
A város főtere volt a piactér, itt állt a templom és a városháza is. A főteret szűk, zsúfolt utcák vették körül, mivel a falak korlátozták a város terjeszkedését. Az emeletes házakban alul boltként is működő műhelyek, felül lakások voltak. Vezetékes víz és csatorna nem volt, a szennyvizet, szemetet az utcára öntötték. Ilyen körülmények között gyakoriak voltak a járványok és a tűzvészek.
@@Céhek működése@@
A városi kézművesek az idegen árukkal szemben és a minőség védelmében a 11-12. század folyamán ##érdekvédelmi szervezetekbe, céhekbe## tömörültek. A céhek elérték, hogy a városi piacon csak a városi céhekbe tartozók árulhassák termékeiket, s lehetetlenné tették a céhen kívüli kézművesek, a kontárok működését. Meghatározták a munkaidőt, az alkalmazottak és a munkaeszközök számát, a termelhető mennyiséget, a béreket és a termékek árát. Szigorúan ##szabályozták a minőséget## is. Ezzel ##korlátozták a versenyt##, és biztosították a céhbe tartozó iparosok megélhetését.
Egy városban több, azonos terméket előállító műhely is működött, ezek együtt alkottak egy-egy céhet. Volt például szabócéh, csizma-diacéh, fazekascéh, kerékgyártócéh stb. A céh élén a céhmester állt. A mesterek a céh teljes jogú tagjai voltak, olyan iparosok, akik magas szinten művelték a szakmájukat, és ##saját műhelyükben egy-két segéddel és inassal## dolgoztak. A segéd vagy mesterlegény képzett iparos volt, de nem rendelkezett saját műhellyel. A mester házában élő inas a szakmát tanulta. A céh szabályozta a mesterré válás folyamatát. Előírta az inas kötelességeit, járandóságát. Rendelkezett a legények munkarendjéről, munkaidejéről és munkabéréről. A ##vizsga a mesterremek## elkészítése volt. Nem minden legényből lehetett azonban mester, ugyanis a sikeres vizsga mellett a céhbe való felvételért fizetni kellett, és egy lakomát is kellett rendezni a többi mester számára.
%%kozepkorivarosok.jpg%%