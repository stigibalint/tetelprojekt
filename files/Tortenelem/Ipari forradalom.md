Az ipari forradalom

@@Az ipari forradalom első hulláma @@

Ipari forradalomnak azt a történelmi fordulatot nevezik, amikor megkezdődött a tőke és a munkaerő átáramlása a mezőgazdaságból az iparba, fölgyorsult a munkafolyamatok gépesítése, és ennek következtében az ipari termelés növekedése folyamatosan meghaladta a mezőgazdaságét. Ez a változás ##Angliában## történt meg először a ##18. század utolsó harmadában.## Az iparosodás azóta állandó jelenség. Minden újabb szakaszát ugrásszerű technológiai fejlődés és jelentős társadalmi átalakulás jelzi.
Az iparosodásnak Nagy-Britanniában minden más országénál kedvezőbb feltételei voltak. A 18. század első felében a mező gazdasági termelést modernizálták: egyes munkafolyamatokat gépesítettek (pl. cséplés), új technológiákat vezettek be (pl. vetésforgó), és a ##bekerítések## során tagosították a földeket. Ezzel lezajlott a mezőgazdaság tőkés átalakulása. Kevesebb ember, nagyobb haszonnal, több élelem előállítására volt képes, így rendelkezésre állt az ipar számára szükséges munkaerő és tőke. A gyarmatbirodalom és a gazdagodó társadalmi rétegek kereslete ##állandó piacot## biztosított az iparcikkeknek. A vállalkozások a bankoktól kérhettek ##hitelt##. Az iparosodást elősegítette a gépekhez szükséges nyersanyagok bősége is: Nagy-Britannia jelentős szénés vasérckészletekkel rendelkezett.
Az ipar átalakulása hamarosan Nyugat-Európában és Észak-Amerikában is megkezdődött. A változás először mindenütt a kisebb tőkeigényű könnyűiparban indult el. A textilipar gépesítése, a fonógépek és mechanikus szövőszékek alkalmazása hatékonyabbá tette a munkát, ami további újításokra ösztönözte a vállalkozókat. Így egyre több és olcsóbb terméket állítottak elő. Az alacsony ár miatti élénk kereslet a termelés folyamatos bővítéséhez vezetett.
A további növekedéshez új energiaforrásra volt szükség. Miután ##James Watt 1769-ben## megalkotta az általánosan használható ##gőzgépet##, megkezdődhetett a gőzenergia ipari alkalmazása. Ennek következtében a hagyományos háziipart és a kézműipart felváltotta a gépesített termelés. Ezzel új üzemforma jött létre: a ##gyár##.

Az árumennyiség növekedése megkövetelte a ##közlekedés fejlesztését.## Csatornák, utak és vashidak épültek Angliában majd Európában is, és elterjedt a simább és ellenállóbb útfelületet eredményező zúzott kövekből készült makadámút. A gőz hajtóerejét a közlekedésben is igyekeztek kihasználni. Mivel az ipari forradalom előtt csak vízi úton lehetett olcsón nagy tömegű árut szállítani, az amerikai Fulton a gőzhajót épített. A szárazföldi közlekedésben a ##vasút## hozta meg az igazi áttörést. ##George Stephenson gőzmozdonya 1825##-től közlekedett a szabványosított, azonos nyomtávú síneken.  Az iparosodás hatására a 19. század első felében Európa-szerte és az USAban vasútépítési láz tört ki, vasúton ugyanis óriási mennyiségű árut lehetett gyorsan és pontosan szállítani. A vonat a személyszállítást is felgyorsította. A vasúti forgalom növekedése élénkítette a gazdaságot, mivel könnyebb volt elérni a piacokat és a ##nyersanyaglelőhelyeket.##

A gőzgépek alkalmazása, a vasúti sínek, kocsik gyártása nagy mennyiségű ##vas és szén bányászatát ösztönözte##, valamint folyamatos és nagy értékű megrendeléseket jelentett a vasipar számára. A vas felhasználásának kiterjesztését Abraham Darby alapozta meg azzal, hogy a kőszén kokszosításával kiváltotta a faszenet. A technológia fejlődése révén egyre jobb minőségű alapanyagot állítottak elő, a fémmegmunkálásban az esztergapad alkalmazása lehetővé tette a precízebb fémgépek és alkatrészek gyártását, továbbá a szabványosítást.
Az iparosodással fölgyorsult a ##környezetpusztítás##. A bányafeltárások és a vaskohászat az erdők pusztulását okozták; az ipar elszennyezte a levegőt, az élővizeket. Emiatt a városi lakosság körében hiánybetegségek alakultak ki. Az iparosodás hatása a nagyfokú urbanizáció. Iparvárosok jöttek létre, de átalakult a régi városok szerkezete is. A központban elegáns bank és üzleti negyed, a városok peremén ipari övezet alakult ki. A gyárak közelében jöttek létre a munkások szegregált lakónegyedei: szűk utcákkal, zsúfolt bérkaszárnyákkal, egészségtelen lakásokkal.
Az ipar fejlődése következtében gyorsan nőtt a gyári munkások száma, köztük sok volt a nő és a gyermek. Napi 12-14 órát dolgoztak egészségtelen munkakörülmények között, nyomorúságos bérért. A kizsákmányolás ellen kezdetben nem tudtak védekezni. Helyzetük Angliában a 19. század első felében a munkásmozgalom eredményeként fokozatosan javult, 1844-ben megszülettek a gyári törvények, amelyek korlátozták a női és a gyermekmunkát, szabályozták a munkaidőt. A fejletlenebb régiókban ez csak évtizedekkel később valósult meg.

@@Az ipari forradalom második hulláma @@
Az ipari forradalom a 18. század utolsó harmadában kezdődött Angliában. A gőzgépek és a gyárak lehetővé tették a ##tömegtermelést## és átalakították a szállítást. Ez a folyamat idézte elő a gazdasági szerkezet átalakulását: ##megkezdődött a tőke és a munkaerő áramlása az iparba##, az ipar növekedése tartósan meghaladta a mezőgazdaságét, így az ##ipar vált vezető ágazattá##. Az iparosodás azóta is folyamatosan zajlik, amelynek újabb szakasza ##az 1870-es években kezdődött Angliában és az USA-ban,## illetve ekkor bontakozott ki Németországban. Ezt a szakaszt is új energiaforrások elterjedése, ugrásszerű technológiai fejlődés és jelentős gazdasági-társadalmi változás jellemezte.

A vasat a 19. század végén már nemcsak gépekhez, hanem épületekhez is használták; az ##első acélszerkezetes építmény az Eiffeltorony## volt, amely a technikai újításokat bemutató világkiállításra készült. A kohászat gyors ütemben fejlődött: a Martin-Siemens-kemencében magas minőségű acélt állítottak elő. Ennek felhasználása javította a szerszámok, gépek, sínek minőségét is.
A technikai újítások közül kiemelkedik a gőzgépnél sokkal jobb hatásfokú ##belső égésű motor (Otto)##, amelyhez üzemanyagként a kőolajból lepárlással előállított benzint használták. Ezzel a kőszén mellett új energiahordozó jelent meg. A kis méretű erőgép felhasználásával német mérnökök építették meg az autómobilt (Benz), amelyet az amerikai Henry Ford cége a ##futószalagos## munkaszervezés eredményeként már tömegesen gyártott (T-modell). A könnyű belső E égésű motort építették be a léghajóba (Zeppelin) és a repülőgépbe (Wright testvérek) is. Ezek a találmányok teremtették meg a mára mindennapivá vált légiközlekedés alapjait.

Új energiaforrás volt az ##elektromosság## is. Az egyenáramot előállító ##dinamót Jedlik Ányos## alkotta meg. A budapesti Ganz gyárban kifejlesztett generátor váltóáramot termelt, a transzformátor a villamos energia továbbítását tette lehetővé. Az amerikai ##Thomas Edison feltalálta a szénszálas villamos izzót##. A hírközlés új eszközei, a telefon, a távíró és a rádió is árammal működtek, ahogy a szórakoztatást szolgáló mozi és a fonográf is. Az elektromos áram átalakította a mindennapokat, ipari előállítása és széles körű alkalmazása ezért tekinthető az iparosodás legnagyobb hatású eredményének.

A ##közlekedés## átalakulása a ##gépgyártást és az acélipart ösztönözte## folyamatos fejlesztésre. A ##kőolaj feldolgozása létrehozta a modern vegyipart##, amely az élet számos területén használt anyagokat állított elő: fellendült a gumi-, üveg-, műanyag-, alumínium-,
műtrágya és gyógyszergyártás. A mezőgazdasági termékek nagy mennyisége és a gyors népességnövekedés megteremtette az élelmiszeripart is.

A hatalmi konfliktusok ösztönözték az 1880-as évek hadiipari találmányait, ekkor jött létre a korábban elképzelhetetlenül hatásos fegyver, a Maxim-géppuska. A bányászatban, építkezéseken használt dinamit robbanóerejét többszörösére növelték, a hernyótalpas traktor páncélozva harckocsi lett, a katonai igények fölgyorsították a repülőgép, a telefon és a rádiózás fejlesztését is.

Az új eljárások kidolgozása sok pénzt és magas színvonalú ipari hátteret igényelt. A találmányok már nem ügyes mesteremberek alkotásai, hanem a tudomány eredményeit felhasználva, mérnökök és tudósok együttműködésével jöttek létre.

A kohászati, elektronikai és vegyipari találmányok jelentősen átalakították a városokat. A milliós lélekszámú Londonban, Párizsban, Berlinben, Bécsben és Budapesten kiépítették a közvilágítást, amely előbb gázzal, később elektromossággal működött. A nagyvárosokban elterjedt az autó, megjelentek a modern tömegközlekedési eszközök: a villamos, majd az autóbusz is. Látványos gyorsasággal épültek a tömegek befogadására alkalmas acélszerkezetes építmények: hidak, vásárcsarnokok, pályaudvarok.

A nehézipar a könnyűipari üzemekhez képest sokkal nagyobb tőkebefektetést igényelt. A vállalkozások közötti szabad verseny végül tőkekoncentrációhoz és óriásvállalatok, ##monopóliumok kialakulásához vezetett.## A tőkeösszevonással a kisebb vállalatok megszűntek vagy beolvadtak a nagyokba. Kartellek, szindikátusok, konszernek és trösztök jöttek létre, amelyek már korlátozták a versenyt, és uralták monopolizálták – a termelést és a piacot.


@@Ismétlő kérdések Quiz @@

??Mi jellemzte az ipari forradalomat Angliában? ??
$- Mezőgazdaság volt a húzóágazat -$
$$ A gépesített termelés növekedése $$
$- A hagyományos kézműipar virágzása -$
$- A városokban élők számának csökkenése -$

   ?? Ki találta fel a telefonközpontot? ??
$- Puskás Tivadar-$
$$ Alexander Graham Bell$$
$- Alfred Bernhard Nobel-$
$- Thomas Alva Edison-$


   ?? Melyik találmány segítette elő a gőzenergia ipari alkalmazását? ??
$- Szénkitermelő gép -$
$- Gőzhajó -$
$$ Gőzgép $$
$- Szénbányászati technológia -$


   ?? Mikor kezdődött az iparosodás újabb szakasza Angliában és az USA-ban? ??
$- Az 1840-es években -$
$- A 16. században -$
$- A 19. század első felében -$
$$ Az 1870-es években $$


   ?? Melyik találmány volt az első acélszerkezetes építmény? ??
$$ Az Eiffel-torony $$
$- Az angol parlament -$
$- Az autó -$
$- A Wright testvérek repülőgépe -$
