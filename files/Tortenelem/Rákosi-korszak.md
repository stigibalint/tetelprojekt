Rákosi-korszak (1945-1956)
**Rakosi.jpg**
Magyarország a második világháború végén ##szovjet megszállás## alá került, ami meghatározta a politikai erőviszonyokat. Bár az 1945-ös parlamenti választáson a Független Kisgazdapárt abszolút győzelmet aratott, szovjet nyomásra csak a baloldali pártokkal, a Magyar Kommunista Párttal, a Magyar Szociáldemokrata Párttal és a Nemzeti Parasztpárttal koalícióban alakíthatott kormányt. A belügyminiszteri pozíciót az ##MKP## kapta, a párt informátorai beépültek a többi pártba, ami lehetővé tette a koalíciós partnerek megfigyelését és kijátszását. A kommunisták az úgynevezett ##"szalámi taktika"## segítségével szorították ki a hatalomból politikai ellenfeleiket, és ##felszámolták a többpártrendszert.## 
A két munkáspárt, az MKP és az MSZDP egyesülésével 1948. jún 12-én létrejött a Magyar Dolgozók Párta (MDP), melynek vezetője Rákosi Mátyás lett.
A koalíciós időszak ezzel formálisan véget ért, 1949 februárjára kiépült az ##egypártrendszer.##
!!Az új alkotmány kimondta, hogy Magyarország ##államformája népköztársaság,## amelyben a hatalmat a dolgozó nép gyakorolja.
Akinek nem volt munkahelye, azt munkakerülésért megbüntették.
A valóságban a hatalom az MDP vezetője, Rákosi Mátyás és szűk köre, Farkas Mihály, Gerő Ernő és Révai József kezében összpontosult. 
!!1950: önkormányzatok helyett bevezették a ##tanácsrendszert.##
Kommunista rendszer fenntartása érdekében megfélemlítették a társadalmat. Rákosi ##koncepciós perekkel## szabadult meg politikai ellenfeleitől. 
Így fogtak perbe egyházi vezetőket (pl Mindszenty József), magas rangú párt- és állami vezetőket (pl: Rajk László külügyminisztert 1949-ben halálraítélték).
A korábbi elit tagjait kitelepítették Budapestről. Rendszer bírálóit, főleg az értelmiségeket ##internálták, munkatáborokba zárták## (pl: Recsk).
Totális diktatúra kiépítésében a rendőrségre, az ÁVO-ra, majd a Péter Gábor vezette ÁVH-ra támaszkodtak.
Szovjet mintára állami irányítás alá vonták a gazdaságokat és bevezették a ##tervgazdálkodást.##
&&Magyarország: --Vas és Acél országa.--&&
Az 1950-ben indított első ötéves terv célja- az államosítás mellett - a magyar gazdaság újjászervezése, az ország szocialista iparosítása, a hidegháborúra hivatkozva a hadsereg fejlesztése volt. A beruházások mintegy 40%-át a nehéziparra fordították. 
Új nehézipari központként ekkor építették fel Sztálinvárost, a mai Dunaújvárost.
&&1951-ben: be kellett vezetni a ##jegyrendszert.##&&
A termelőszövetkezetek alakítása lassan haladt, aminek oka a középparaszt réteg ellenállása volt. Az ellenállás megtörésére az állam erőszakot alkalmazott.
A parasztságnak teljesíthetetlen beszolgáltatási kötelezettségeket írtak elő, a kulákokat internálták, a falusi lakosságot megfélemlítették a ##"padlássöpréssel"##. Mindez a mezőgazdasági termelés csökkenéséhez és az élelmiszer-ellátás szintjének romlásához vezetett.

@@Ismétlő kérdések - Quiz @@
    ?? Hogyan alakult ki az egypártrendszer Magyarországon? ??
        $- Az 1945-ös parlamenti választások eredményeként. -$
       $$Az 1948. június 12-én létrejött Magyar Dolgozók Párta (MDP) kialakulásával. $$
        $- A szabad választások révén. -$
        $- A monarchia összeomlása után. -$

   ?? Milyen intézkedést vezettek be 1950-ben a gazdaság területén? ??
         $-Államosították az összes vállalatot. -$
     $$A tervgazdálkodást vezették be. $$
         $-Kiterjesztették a magántulajdon védelmét. -$
         $-Bevezették az önkormányzatokat. -$

    ?? Mi volt az 1950-ben indított első ötéves terv célja? ??
   $$ Az államosítás mellett a magyar gazdaság újjászervezése és az ország szocialista iparosítása volt a cél.  $$
         $-Az agrárszektor fejlesztése. -$
         $-Az iparosítás elősegítése a hidegháború miatt. -$
         $-Az egyházi intézmények modernizálása. -$

  ??  Milyen intézkedést kellett bevezetni 1951-ben? ??
    $$A jegyrendszert. $$
         $-Az új közlekedési rendszert. -$
         $-Az oktatási reformokat. -$
         $-Az egészségügyi reformokat. -$

    ?? Milyen módon próbálták megtörni a középparaszt réteg ellenállását a termelőszövetkezetek alakítása során? ?? 
         $-Diplomatikus meggyőzéssel. -$
         $-Ígéretekkel és juttatásokkal. -$
         $-Állami támogatásokkal. -$
       $$Az állam erőszakot alkalmazott. $$